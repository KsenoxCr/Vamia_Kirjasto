Hirtehinen pienoisromaani 1970-luvun ruotsalaisen kansankodin nurjasta puolesta ja uskonsa virkavaltaan menettävästä ylikonstaapelista, joka päättää kadota. Onhan nyt käsittämätöntä leväperäisyyttä, että kokonainen lakkautettu työsiirtola voi kadota kartalta, tuumii rikosylikonstaapeli Nalle Lind gren. Valmiiksi kapinamielellä oleva Lindgren päättää protestiksi kadota itsekin - kyllä kai poliisin häviäminen sentään huomataan. Ja mikä olisikaan parempi piilopaikka kuin työsiirtola, jota ei virallisesti ole olemassa. Vanhaan rakennukseen keskelle metsää päätyy erilaisista syistä kolme muutakin miestä. Yhdessä he ryhtyvät pohtimaan ruotsalaisen yhteiskunnan tilaa ja keinoja ongelmien korjaamiseksi. Kukaan ei ilmesty etsimään kadonnutta poliisia, ja tunnelma metsäleirissä kiristyy. Sitten miehille tarjoutuu tilaisuus toimia.