Demoninen rocktähti Lestat on vampyyriyhteisön toisinajattelija, joka ei kaihda julkisuutta vaan suunnittelee mammuttimaista rock-konserttia New Orleansiin. Hän saa käsiinsä romaanin Veren vangit, jossa vampyyri Louis kertoo elämäntarinansa. Lestatin mielestä Louis vääristelee totuutta, ja nyt hän kertoo itse elämästään vampyyrina.
Kapinallinen Lestat on saanut kohtalokseen selvittää vampyyriuden alkuperän ja merkityksen. Ja niin hän matkustaa ajasta ja paikasta toiseen – ikuisesti.
Erotiikan ja mustan huumorin sävyttämä seikkailu vie lukijan vääjäämättömällä voimalla kauhun tuolle puolen.