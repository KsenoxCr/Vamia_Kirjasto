Riemastuttava komedia hyvinvointi-ihmisten pahoinvoinnista – hautajaisista häihin.
Sami Heinonen tuntee sukulaisten katseet niskassaan isänsä hautajaisissa – ”eikö tuo vieläkään ole löytänyt kumppania?” Sami on etsinyt elämänsä naista pitkään, epätoivoisesti ja keinoja kaihtamatta. Haaveellinen kela tulevaisuudesta pyörii hänen päässään.
Harmittavasti Samilla on ilmiömäinen kyky saada ihmissuhteensa sekaisin. Soppa syntyy jo Tinder-profiilista. Pian hän saa myös rikollisjengin peräänsä, ja joutuu piileskelemään ystävänsä asunnossa.
Nousiainen kuvaa valloittavasti yksinäistä Samia, ripustautuvaa äitiä, lapsettomuudesta kärsivää sisarta. Perhettä, jonka on viimein kohdattava hiertävät asiat.